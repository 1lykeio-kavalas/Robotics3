# Robotics3
3ος Διαγωνισμός ΕΛΛΑΚ.

Ο Λουδοβίκοs είχε τυφλωθεί πολύ μικρός και δεν ήταν ευχαριστημένος απο το σύστημα ανάγνωσης που χρησιμοποιούσαν οι τυφλοί επειδή ήταν δύσχρηστο. Έτσι βάλθηκε να δημιουργήσει ένα καινούριο ειδικό αλφάβητο για τυφλούς. Του πήρε πέντε χρόνια αλλά στο τέλος τα κατάφερε. Αυτό το αλφάβητο που έφτιαξε ο Μπράιγ ήταν μια αντικατάσταση του γραμματικού αλφάβητου με ανάγλυφες στιγμές, που με διάφορους συνδυασμούς αποδίδουν ένα κείμενο. Ο τυφλός μπορεί μ’ αυτό το σύστημα να διαβάζει ψηλαφώντας τις στιγμές με το δάχτυλο, δηλαδή έχουμε ανάγνωση με την αφή. Το σύστημα Μπράιγ έχει έξι ανάγλυφες κουκκίδες σαν το κεφαλάκι μιας καρφίτσας. Είναι τοποθετημένες ανά τρεις και μ’ αυτές γίνονται 63 συνδυασμοί, που αντιστοιχούν στα γράμματα και τους αριθμούς. Η γραφή Μπράιγ διαβάζεται από αριστερά προς τα δεξιά και από πάνω προς τα κάτω, όπως ακριβώς και η γραφή των «βλεπόντων».
Ο πρώτος κώδικας Μπράιγ αναπτύχθηκε για την γαλλική γλώσσα από τον Λουί Μπράιγ το 1824. Οι πρώτες προσπάθειες για μια ελληνική έκδοση του κώδικα Μπράιγ έγιναν το 1882 στην Κέρκυρα από τον ιατρό Αντώνιο Παλατιανό, ωστόσο, δεν στάθηκε δυνατό να καθιερωθεί κατά την εποχή του. 
Η επίσημη καθιέρωση ενός ελληνικού κώδικα Μπράιγ για την εκπαίδευση των Ελλήνων τυφλών ήρθε το 1948, όπου και ο ελληνικός κώδικας προσαρμόστηκε από τον αντίστοιχο γαλλικό από μια επιτροπή Ελλήνων και ξένων επιστημόνων στην Λειψία και κατόπιν εφαρμόστηκε για πρώτη φορά στην Ελλάδα στη Σχολή Τυφλών Καλλιθέας στην Αθήνα.
Στην προσπάθειά μας να βοηθήσουμε τους ανθρώπους με προβλήματα στην όραση θα υλοποιήσουμε ένα project εκμάθησης γραφής Μπράιγ για μαθητές προσχολικής ηλικίας. Ο μαθητής ή ο δάσκαλος θα προφέρει ένα ένα τα γράμματα του αλφάβητου και μέσω ενός συστήματος αναγνώρισης ομιλίας θα μετατρέπονται σε κείμενο στην οθόνη του υπολογιστή. Στη συνέχεια θα αποτυπώνεται στο σύστημα των έξι ακίδων που θα κατασκευάσουμε, ο αντίστοιχος συνδυασμός στο σύστημα Μπράιγ όπως περιγράφεται παραπάνω. Επίσης το σύστημα θα δημιουργεί τυχαίους συνδυασμούς ακίδων και ο μαθητής θα πρέπει να αναγνωρίζει σε ποιο γράμμα αντιστοιχεί. Με αυτό τον τρόπο θα μπορεί ο μαθητής με προβλήματα όρασης να εκπαιδευτεί στο αλφάβητο και σε μια βελτίωση του συστήματος αργότερα στην ανάγνωση ολόκληρων λέξεων και κειμένων. 
Για την υλοποίηση της ιδέας μας θα χρειαστούμε τα παρακάτω υλικά: 1 Αrduino Uno, 6 σερβοκινητήρες, έναν για κάθε ακίδα του συστημτος μας, μικρόφωνο, μεγάφωνο, καλώδια σύνδεσης, καθώς και έναν εκτυπωτή 3d για την εκτύπωση της θήκης της συσκευής μας.   
